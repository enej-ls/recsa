# Dobrodošli v RECSA - Repozitoriju za citacijski stil (oddelka za) arheologijo (Univerze v Ljubljani)!

Tu najdete najnovejšo različico citacijske kode, s katero nam vsem poskušam olajšati življenja. Ta deluje tako z Zotero kot z Mendeley in jo nameravam sproti dopolnjevati in izpopolnjevati. Cilj je, da verzija 1.0.0 zaobjema vse specifikacije oddelčnih navodil za citiranje OzA in deluje brez napak. Do njenega izida svetujem uporabo najnovejše različice in pozorno nadzorovanje njenega delovanja. Opažene napake in nepodprte vrste virov lahko prijavite kot "new issue" [v zavihku issues](https://github.com/enej-ls/recsa/issues).
# Navodila za uporabo
V nadaljevanju sledijo navodila za inštalacijo in uporabo citacijskega stila. Ta se rahlo razlikujejo med orodjema Zotero in Mendeley.
## Namestitev z brskalniško razširitvijo
Če imate nameščen Zoterov ali Mendeleyev add-on za spletni brskalnik je namestitev najlažja takole:
1. Na vrhu te strani s seznama izberete datoteko "ArheoUL_x.x.x.csl", kjer je x.x.x. najnovejša verzija.
 <img width="669" alt="Screenshot_40" src="https://github.com/enej-ls/recsa/assets/63611350/73e0f5cd-91c3-4000-a74c-91bc9038f33c">

2. Odprlo se bo okno s kodo. Na njegovi zgornji desni strani pritistnite gumb "raw".
<img width="257" alt="Screenshot_41" src="https://github.com/enej-ls/recsa/assets/63611350/a14ada12-4fb4-4c55-b2bd-046412c0bb9f">

3. Odprlo se bo pojavno okno, v katerem izberete, da želite namestiti citacijski stil.
## Manualna namestitev
### Zotero
1. Prenesite najnovejšo različico kode iz zavihka [releases](https://github.com/enej-ls/recsa/releases) s klikom na datoteko "ArheoUL_x.x.x.csl", ki se nahaja v sekciji "Assets".
2. V desktop različici Zotera navigirajte v okno preferences (Edit -> Preferences na orodni vrstici) in izberite zavihek "Cite".
<img width="455" alt="Screenshot_34" src="https://github.com/enej-ls/recsa/assets/63611350/d11e780f-fdd0-45b0-8049-0d2667e3e9e7">

3. S pritiskom na gumb "+" se bo odprlo okno raziskovalca, v katerem izberite prenešeno .csl datoteko.

<img width="596" alt="Screenshot_16" src="https://github.com/enej-ls/recsa/assets/63611350/ad2b825b-87d0-4c1a-88b3-1fc9b3bc3063">

Med delom morate obvezno imeti zagnan desktop Zotero. Namestitev Zotera avtomatsko namesti tudi Zotero plugin za Microsoft Word, ki se kaže kot nov zavihek na vrhu strani. Z gumbom "add/edit citation" lahko iz svoje Zotero knjižnice poiščete in izberete želeno publikacijo in stran ter pritisnete enter, kar bo na mesto kurzorja ustavilo citat. Ko to storite prvič v novi word datoteki, boste v pojavnem oknu morali izbrati želeni citacijski stil ArheologijaUL. Če želite citat spremeniti, je najbolje, da kliknete nanj in izberete "add/edit citation". Bibliografijo generirate tako, da kurzor pomaknite na želeno mesto in izberete "add/edit bibliography". Zotero bo v bibliografijo avtomatsko dodal, karkoli citirate.
Generirane citate lahko dopolnjujete/spreminjate tudi ročno v primerih, ki jih Zotero (še) ne podpira (npr. za citiranje slik/tabel). V tem primeru se bo ob osvežitvi odprlo Zotero pojavno okno z vprašanjem, ali želite obdržati spremenjeni citat, na katerega odgovorite z da.
### Mendeley
Sledite Mendeleyevim [navodilom za namestitev citacijskega stila](https://www.mendeley.com/guides/mendeley-cite/05-choosing-and-changing-citation-styles). Če naletite na težave in namestitev z brskalniško razširitvijo ne deluje, predlagam, da poskušate sledeče:
1. Sledite 1. in 2. koraku navodil za namestitev z brskalniško razširitvijo.
2. Če se po pritisku na "raw" ne odpre Mendeley pojavno okno, temveč le koda čez cel zaslon, izberite in kopirajte URL te novo-odprte strani s kodo.
3. Sledite razdelku "Using a custom citation style" Mendeleyevih navodil za namestitev citacijskega stila in vnesite kopirani URL.
